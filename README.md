Metro
=============================================

Feladat
--------
Egy nagyvárosban 3 (földalatti) metróvonal található, s mindegyiken sok-sok állomás.
A három vonalnak vagy egyetlen közös állomása, vagy pedig az 1.-2.-nak és a 2.-3.-nak külön
átszállási helye van. Egy külföldi turista áll az egyik metróállomáson, s egy másik
metróállomásra akar eljutni. Készítsen programot, amely beolvassa e két állomás nevét, majd
megmondja, hogy a turistának az induló állomásról milyen irányba (melyik végállomás felé)
hány megállót kell utaznia, s ha át kell szállnia, akkor ezt az átszállás előtti, illetve utáni
metróvonalra is megadja. A létező metróállomások nevét megtalálhatod a METRO.DAT
állományban. (Az állományban soronként 1 adat szerepel, először az 1. vonal állomásainak
száma, majd egyesével az állomások neve, utána a 2. vonal állomásainak száma, stb. ...) Az
átszállóhely(ek) a közös név alapján ismerhető(k) fel.

**Forrásfájl:**
```dat
7
Kossuth Tér
Széchenyi M/H
Blaha L. tér
Keleti Pályaudvar
Deák tér
Selmeci Utca
Kolosy tér
6
Búza tér
Teréz utca
Keleti Pályaudvar
Károly tér
Szent István tér
József körút
6
Erkel Ferenc tér
Mohácsi tér
Őrs Vezér tere
Szent István tér
József Attila utca
Jakab körút
```